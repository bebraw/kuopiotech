## Mitä? Miksi? Kenelle?

DevKuopio on Kuopion ja Savon seudun kehittäjien muodostama epävirallinen yhteenliittymä, joka järjestää seudulla tapahtumia. Osallistu tavataksesi muita seudun ohjelmoijia.

Tulevista tapahtumista [tiedotamme LinkedInin puolella](https://www.linkedin.com/company/devkuopio).

## Menneet tapahtumat

Ohessa listaus menneistä tapahtumista.

## Kehitystapahtuma 28.10

Syksyn kickoff pidetään perjantaina 28.10 16:30-23:00 [Novapoliksen 7th Heaven juhla- ja saunatilassa](https://www.novapolis.fi/kokoustilat/7th-heaven/). Alustava agenda alla:

* 16:30-17:30 - Ovet avautuvat + syömistä
* 17:30-18:15 - The future is mostly static – Juho Vepsäläinen – [Juhon slaidit](/assets/slides/juho.pdf)
* 18:15-18:30 - Tauko
* 18:30-19:15 - Lights, camera, GitHub Actions – Jukka Loikkanen – [Jukan slaidit](/assets/slides/jukka.pdf)
* 19:15-19:30 - Tauko
* 19:30-20:15 - Antti Arnell – Making your environments more secure – [Antin slaidit](/assets/slides/antti.pdf)
* 20:15-23:00 - Loppuseurustelua

Huom! Tapahtuma oli suomenkielinen ja tilaa oli vain 30 osallistujalle. Tarjosimme ruoat ja juomat ilmaiseksi. Iso kiitos sponsoreillemme tästä! Virallisen ohjelman jälkeen osallistujille oli mahdollista jäädä tiloihin saunomaan ja nauttimaan iloisten devaajien seurasta aina 23:00 asti.

## Puhujista

Ohessa lyhyet kuvaukset puhujistamme.

### Juho Vepsäläinen

![Juho Vepsäläinen|200|200|float-right rounded-xl ml-4 !mt-0](/assets/images/juho-vepsalainen.jpg)

Juho Vepsäläinen julkaisee omakustanteita [SurviveJS](https://survivejs.com) brändinsä alla. Hän on ollut aktiivinen avoimen lähdekoodin piireissä 2000-luvun alkuvaiheesta lähtien ja on osallistunut muun muassa projekteihin kuten Blender ja webpack johtavassa asemassa.

Juho asuu Rautalammilla ja Blue Arrow Awards valitsi hänet Suomen koodisuurlähettilääksi vuonna 2017. Juho on [React Finland](https://react-finland.fi)-tapahtuman pääjärjestäjä.

### Antti Arnell

![Antti Arnell|200|200|float-left rounded-xl mr-4 !mt-0](/assets/images/antti-arnell.jpg)

Antilla on yli 20 vuoden kokemus IT alalta ja suurimman osan viime vuosikymmenestä hänen fokuksensa on ollut Azuressa. Hän on auttanut yrityksiä omaksumaan pilven oikeaoppisen käytön luoden pilvistrategioita ja -hallintomalleja, suunnitellut ja toteuttanut isoja migraatioita sekä neuvonut miten parhaiten hallita ja monitoroida pilvialustoja tietoturvallisesti.

Tällä hetkellä hän toimii Cloud & Data yksikön leadina Meltlakella ja hän on aktivisesti osana Suomen Azure yhteisöä.

### Jukka Loikkanen

![Jukka Loikkanen|200|200|float-right rounded-xl mr-4 !mt-0](/assets/images/jukka-loikkanen.jpg)

Jukka on pilviammattilainen ja kouluttaja, jonka ura IT:n parissa alkoi jo kypsässä 13 vuoden iässä web-kehityksen ja palvelinhallinnan parissa. Sen jälkeen tie on vienyt mm. tietokantakehitykseen, järjestelmäasiantuntijatehtäviin ja lopulta julkipilveen. Vuodesta 2019 Jukan fokus on ollut tiukasti Azuressa ja nykyisin hän auttaa yrityksiä mm. pilvisiirtymissä, -kehityksessä sekä pilven ylläpidossa.

Jukka työskentelee Nordcloudilla Senior Azure Architectina ja jakaa mielellään julkipilven ja varsinkin Azuren ilosanomaa puhumalla konferenseissa ja meetupeissa sekä kirjoittamassaan [blogissa](https://jukkaloikkanen.fi). Hän on myös aktiivisesti mukana Suomen Azure-yhteisöjen ([FAUG](https://www.meetup.com/finland-azure-user-group) ja [Azure & Friends](https://www.azureandfriends.com)) toiminnassa.
